# -*- mode: mandoku-view; -*-
#+TITLE: 子思子全書
#+DATE: 2015-08-24 22:58:57.826463
#+PROPERTY: ID KR3a0054
#+PROPERTY: BASEEDITION WYG    
#+PROPERTY: JUAN 提要
<pb:KR3a0054_WYG_000-1a>¶
欽定四庫全書　　　　　子部一¶
　子思子全書　　　　　　儒家類¶
　　提要¶
　　　　(臣/)等謹案子思子全書一卷宋汪晫編攷晁¶
　　　　公武讀書志載有子思子七卷晫葢亦未見¶
　　　　其本故别作是書凡九篇内篇天命第一鳶¶
　　　　魚第二誠明第三外篇無憂第四胡母豹第¶
　　　　五喪服第六魯繆公第七任賢第八過齊第¶
<pb:KR3a0054_WYG_000-1b>¶
　　　　九其割裂中庸别立名目與曽子載孝經大¶
　　　　學同又晫輯曽子用朱子改本大學至孔叢¶
　　　　一書朱子反覆辨其偽而晫采之獨多已失¶
　　　　鑒别又往往竄亂原文如孔叢子子上雜所¶
　　　　習請于子思註曰雜者諸子百家故下文子¶
　　　　思答曰雜説不存焉此書引之改曰子上請¶
　　　　所習于子思則與子思答義全不相貫孔叢¶
　　　　子仲尼曰由乎心心之精神是謂聖推數究¶
<pb:KR3a0054_WYG_000-2a>¶
　　　　理不一疑此書引之聖字下多一區字疑字¶
　　　　上多一物字又孔叢子云伋于進瞻亟聞夫¶
　　　　子之教此書引之以進瞻作進善輕改舊文¶
　　　　均失先儒詳慎之道且與曽子所引均不著¶
　　　　其出典亦非輯録古書之體較薛據孔子集¶
　　　　語葢瞠乎後矣特以書中所録雖真贋互見¶
　　　　然多先賢之格言故雖編次蹖駁至今不得¶
　　　　而廢焉乾隆四十六年九月恭校上¶
<pb:KR3a0054_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
